---
layout: post
title:  "Designa med medvetenhet"
date:   2015-11-10 22:25:37
categories: nonsense
comments: true
---
Precis som vid möten med nya människor bedömer vi webbsidor nästan ögonblickligen.

Tyvärr tror många att vacker webbdesign är synonymt med bra webbdesign. Den föreställningen kunde inte vara mer fel. Bra design är den som gör besökare till kunder -och det gäller vare sig du säljer en produkt, tjänst eller idé.

Genom att undersöka ögonrörelser har forskare upptäckt mönster i hur vi läser en webbsida. I första hand är det balansen mellan alla bild och textmässiga element som avgör vart ögat landar. De partier som står ut mest blir oftast startpunkten och många menar därtill att vi är särskilt dragna till bilder på ansikten.

Vad betyder då detta? Jo, att den webbdesigner som tar hänsyn till synmönster kan bestämma i vilken ordning sidan ska upplevas och därför också snabbt förklara dess syfte för besökaren. Fokuseras det däremot bara på webbidans estetik riskerar man istället att förvirra och frusterara sina besökare.

Givetvis är inte alla webbsidor obalanserade till den grad att något objekt sticker ut. I de fallen kommer blicken fästa sig någonstans i det vänstra övre hörnet, för att sedan röra sig i ett F-mönster. Det innebär kortfattat att ögat spejar åt höger vid sidans topp men slutar blicka åt sidorna i takt med att det rör sig neråt.

Den självklara lärdomen här är att vänsterplacera det besökaren ska se först och aldrig sätta det viktigaste längst åt höger – speciellt inte längre ner på sidan.

För den som inte räds lägga en slant finns det flera företag på nätet som livnär sig på att analysera webbsidors effektivitet baserat på just ögonrörelser.

När du slutligen vet vart du ska skriva gäller det såklart att lista ut vad också. Om vi återgår till F-mönstret ser vi att du har några få rader på sig att vinna över besökaren. Slösa inte bort dessa på företagshistoria eller framtidsvisioner. Den informationen må vara intressant för dig men är troligen inte avgörande för besökaren och bör därför tas upp först senare.

Det är såklart också viktigt att tänka på för vem du skriver och använda lämpligt språk. Skriver du för allmänheten ska det inte förekomma några stela facktermer eller annars onödigt krångliga ord.
